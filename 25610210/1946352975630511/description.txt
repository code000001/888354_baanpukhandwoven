url https://www.facebook.com/BaanPukHandwoven/posts/1946352975630511
post_des หากย้อนกลับไปเมื่อกว่า 100 ปี ครั้งที่สมเด็จพระศรีสวรินทิราบรมราชเทวี พระพันวัสสาอัยยิกาเจ้า ในพระบาทสมเด็จพระจุลจอมเกล้าเจ้าอยู่หัว ร.5 เสด็จพระราชดำเนินแปรพระราชฐานมายังตำบลอ่างศิลา หรือที่คนในสมัยก่อนเรียกกันว่า บ้านอ่างหิน พระองค์ทรงเห็นความยากลำบากในการทำมาหากินของชาวบ้าน จึงมีพระราชดำริในการสร้างอาชีพ ด้วยการสอนการทำผ้าทอมือให้แก่ชาวบ้านปึก จนกลายมาเป็นสินค้าขึ้นชื่อในสมัยนั้น และกลายเป็นสินค้าชื่อดังของจังหวัดชลบุรีในปัจจุบัน